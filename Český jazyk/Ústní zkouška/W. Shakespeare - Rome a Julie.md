## Analýza uměleckého textu
---

### Zasazení výňatku do kontextu díla

- **děj**

V italské Veroně existují 2 znepřátelené rody — Kapuleti a Montekové. Vévoda Eskalus se neúspěšně snaží rody udobřit. Romeo je dosud zamilován do jiné dívky a o Julii usiluje šlechtic Paris. Romeo je Montek a Julie je z rodu Kapuletů. U Kapuletů se koná slavnost, na kterou se Romeo dostane s pomocí škrabošky. Zde potká Julii, do které se ihned zamiluje. Po skončení události se Romeo vplíží pod Juliin balkón, kde si pár vyzná lásku. Druhého dne posílá Julie za Romeem chůvu. Ten jí vzkáže, aby Julie přišla večer na zpověď do kláštera, kde je otec Lorenzo oddá. Ten si od tohoto sliboval spřátelení obou rodů. Sňatek proběhne. Následujícího dne se při potyčce na ulici schyluje k boji mezi Merkuciem (Montekem, přítelem Romea) a Tybaltem (Kapuletem, bratrem Julie). Romeo se je snaží uklidnit, avšak Tybalt Merkucia smrtelně zraní a uteče. Romeo ho dostihne a v boji ho zabije. Poté je Romeo vykázán do Mantovy. Julie si má vzít Parise, čemuž vzdoruje a běží se poradit s Lorenzem. Ten jí dá lektvar, který způsobí, že bude dočasně vypadat jako mrtvá. Za Romeem pošle posla, aby ji po „pohřbu“ vzal pryč. Kvůli moru se k Romeu posel nedostane a ten se nevědomky dozvídá o pohřbu Julie. Romeo si koupí jed a vydává se na hřbitov. Tam potká Parise, který ho má za vandala. Romea konfrontuje a je jím v boji zabit. Romeo vstoupí do hrobky a vidí zde Julii, která se ještě neprobudila a má ji za mrtvou. Lorenzo se dozvídá, že posel nedorazil a co nejrychleji se vydává na hřbitov. Mezitím již však Romeo vypil jed. Julie se probudí a vidí, co Romeo udělal. Následně se probodne Romeovou dýkou a také umírá. Lorenzo přijíždí pozdě a shledává celou situaci. Následuje pohřeb, kde vévodu Eskalus všechny (vč. sebe) viní. Mezi rody konečně za tuto vysokou cenu nastane mír.

### Téma a motiv

- při psaní příběhu vycházel autor z básně anglického básníka Arthura Brookea a také všeobecně známé látky o dvou milencích, která byla zpracována již ve starém Řecku
- vzorem pro Shakespeara byla řecká tragédie Phiramus a Thisbé
- nešťastný osud dvou milenců, kteří pochází ze znepřátelených rodů
- tragická láska a boj mladého člověka o určení vlastního osudu

### Časoprostor

- Verona (Itálie), autorova doba

### Kompoziční výstavba

- striktně chronologická, prolog + 5 dějství

### Literární druh a žánr

drama (dějové, dialogické); tragédie

### Postavy

Julie
- dcera Kapuletova, 14 let; věrná, hluboce zamilovaná do Romea, tvrdohlavá, obětavá a krásná; nenechala se donutit ke svatbě s Parisem; pro lásku zemřela; oklamala rodinu (jed), tajně se vdala, neposlouchala rodiče

Romeo
- syn Monteka; hluboce zamilován do Julie, ochoten vzdát se pro lásku všeho; hrdý, čestný, citlivý, romantický, ve svém jednání někdy trochu ukvapený, smělý

Montek, Kapulet
- hlavy dvou znepřátelených rodů, hrdí

Tybalt
- bratranec Julie; bojovný, útočný, provokativní

Merkucio
- Romeův přítel; bojovný, agresivní

Benvolio
- přítel Romeův; rozumný, mírný, čestný, spravedlivý, zábavný

otec Vavřinec 
- moudrý, vzdělaný, ochotný pomoci, čestný; starý kněz, který přál lásce Romea a Julie

chůva
- nerozumná, spolehlivá, důvěryhodná; milovala a pomáhala Julii; stará, upovídaná; spojnice mezi Julií a Romeem

Paris
- nápadník Julie; vytrvalý, upřímný

### Jazyk

- jazyk spisovný (z dnešního pohledu zastaralý), spousta poetických obratů

### Veršovaná výstavba

- psáno pětistopým jambickým veršem v blankversu
	- pětistopý = verš má deset slabik rozdělených na 5 segmentů (tzv. stopy)
	- jambický = kladen důraz na druhou slabiku
	- blankvers = 2 a více veršů v jambickém pentametru, které se nerýmují
	- př. If <u>e</u>|ver <u>you</u> | dis<u>turb</u> | our <u>streets</u> | a<u>gain</u>,

## Literárněhistorický kontext

### Kontext autorovy tvorby

- Anglický spisovatel, básník, dramatik, herec
- v mládí odešel hrát do londýnského divadla
- bral náměty z historie a kronik, ale některá tato díla možná jen podepsal ostatním autorům
- témata jeho her jsou často nadčasová a mnohoznačná
- svým dílem pozvedl i úroveň jazyka anglického

Další díla např.:

Tragédie
- Hamlet / The tragedy of Hamlet, prince of Denmark
	- Dánský korunní princ mstí smrt svého otce, kterého dle jeho zjevení zavraždil Hamletův strýc Claudius

Komedie

- Zkrocení zlé ženy / Taming of the shrew
	- Divoká žena Kateřina nikoho neposlouchá a je naprosto svévolná. Když však městem projíždí šlechtic Petruccio, umíní si Kateřinu vzít a usměrnit jí.

Historická hra

- Richard III.
	- Vévoda Richard III. se odstranivše všechny následníky anglického trůnu bratrovražedně dostává k trůnu.

### Literální / obecně kulturní kontext

Renesance
- /fr/ renaissance = znovuzrození, obrození
- umělecký směr 14. - 16. století
- započal v Itálii (konec 13. stol.), poté se rozšířil do dalších západních evr. zemí.
- jde o návrat k antice, k její architektuře (sochy, chrámy [chrám sv. Petra v Římě, palác Louvre]), idejím, ad.
- oslavuje lidský život, člověk by si měl trochu užívat, nebýt otrokem svého vlastního života
- v umění je nacházena největší dokonalost, renesance znamená odvrácení od teocentrického způsobu myšlení, svoboda je přirozeným stavem člověka.

Humanismus
- /lat/ humunus, humanitus = lidský
- zdůrazňuje svobodný rozvoj lidské osobnosti
- zavrhuje feudální řád a církev jakožto vládnoucí element, proto je spjat s reformními ideami

## Další autoři této doby

- **Miguel de Cervantes y Saavedra** (1547 - 1616)
	- **Důmyslný rytíř don Quijote de la Mancha** (1605, 1616)
		- dvouldílní román o zchudlém zemanovi, jeho sluhovi a jejich zážitcích

- **François Villon** (~1429 - 1463)
	- původně příjmením de Montcorbier
	- vězněn za krádeže, výtržnictví
	- někdy řazen do “prokletých básníků” - množina autorů, kteří psali básničky a měli komplikované životní osud
	- **Velký testament** (Závěť)
		- kompilát jeho básní z let 1461-62 (~200 8-veršových strof)
	- **Malý testament** (Odkaz)